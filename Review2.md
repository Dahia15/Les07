Game Review nummer 2

Amir Crljenkovic SD1C

Call of duty: Modern Warfare 


Call of Duty: Modern Warfare biedt een spannende singleplayer-campagne en meerdere multiplayer-opties.

In de campagne volg je CIA- en SAS-soldaten die samenwerken met rebellen in het fictieve Urzikstan. Bij meerdere missies werk je je via allerlei tussen­bazen naar de uiteindelijke opperbaas.

Tussen de missies in de huidige tijd door, krijg je ook missies mee vanuit het historisch oogpunt van rebellenleidster Farah en haar broer Hadir.

Door een onverwachte twist wordt de rebellengroep van ­Farah echter gezien als bedreiging. De game laat je in de campagne ook af en toe morele keuzes maken, en dat is best pittig.

De actie laat niets tot de verbeelding over, de adrenaline vult je aderen vanzelf. De motioncapture voor de game heeft z’n vruchten zichtbaar afgeworpen: de personages zien er zeer levensecht uit en de (stem)acteurs leveren prima werk.

De grafische settings op de pc zijn uitermate uitgebreid. Zelfs raytracing is een optie als je de bijbe­horende krachtige hardware in huis hebt.  Multiplayer speelt lekker weg, maar qua balans van wapens moet er ondanks een aantal patches nog steeds wat worden verbeterd.

Het experimenteren met verschillende loadouts is aan te raden: met een paar aanpassingen speelt hetzelfde wapen ineens verdraaid anders. Sommige maps zijn lekker groot, waardoor je met veel man aan de slag kunt, maar dan heb je wel weer last van campers.

De spelmodi met wat meer compactere maps blijven het leukst, omdat het tempo er dan goed in blijft. Dat is vooral leuk als je met een handjevol vrienden speelt. De nieuwe Modern Warfare biedt een lekker oldskool potje vermakelijk schietwerk.